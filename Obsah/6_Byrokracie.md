*platby SRPŠ, vyřizování uvolnění, omlouvání, pípání příchodů a odchodů*

**---- Samotný text sekce----**

# Byrokracie
Může to být frustrující a zmatené, proto bychom rádi zmínili to nejdůležitější, tj. za kým jít, když potřebuješ tohle a tamto, co dělat když se něco stane nebo když se potřebuješ uvolnit z výuky. 
## Pípání příchodů a odchodů - „píchačky“
Ve škole je zaveden systém, kdy si každý musí pípnout příchod i odchod svou vlastní přístupovou kartou. Je to ten nejefektivnější způsob, jak zvýšit bezpečnost školy a jejího majetku, tak jako způsob pro monitorování docházky studentů. Když si nepípneš, může se stát, že budeš brán jako nepřítomný(á) a budeš mít neomluvené hodiny. Zároveň to funguje jako tvůj klíč do školy, dveře se bez pípnutí nedají otevřít. Nemusíš na nikoho zvonit, stačí si pípnout. Proto když ti karta přestane správně fungovat, neváhej a ihned vyhledej správce ICT pana Setničku!
Pro vchod jsou určeny dva terminály, hlavní je pod zvonky zvenku dveří. Druhý vedlejší je pak až uvnitř budovy u prvních dveří před malými schody vpravo. Pro odchod jsou taktéž dva terminály, oba jsou brány jako hlavní – jeden je přímo na dveřích zevnitř a druhý je po levé straně na zdi, taková velká krabka s displejem. 
## Omlouvání nepřítomnosti
Samozřejmostí je, že pokud zameškáš nějaké hodiny, je nutné je omluvit. Na začátku školního roku dostaneš Omluvný list – papír, do kterého se vždy napíše datové rozmezí od kdy do kdy jsi chyběl(a), důvod absence a pak podpis tvého zákonného zástupce, popřípadě lékaře. Několik připomínek:

* Absence se omlouvá do 3 pracovní dnů od ukončení tvé absence. Pokud tvůj(vá) třídní učitel(ka) zrovna není ve škole, nic se neděje, ale dones to co nejdříve, abys neměl(a) zbytečné N-ka.

* I při dovršení dospělosti (18+ let) je vyžadováno, aby ti absenci podepsali rodiče/lékař. Není možné, abys ses omlouval(a) za sebe. <viz školní řád – přesné číslo>

* Nově se při návštěvě lékaře začal vyžadovat přesný čas vstupu do ordinace a odchodu z ní s razítkem a podpisem doktora. Nezapomeň na to! Je to ochrana proti turistům, kteří strávili na rutinní prohlídce u zubaře 6 vyučovacích hodin. 

* Obecně platí, že 3 vyučovací dny ti může omluvit rodič, další dva dny pak třídní učitel. To platí každopádně jen pro neplánovanou absenci – nemoci, úmrtí v rodině, aj. Jestliže se chystáš na dovolenou, musí to schválit sám ředitel školy. A nezáleží, že by ses s absencí vešel(la) do 3 dnů. O tom bude navazující samostatný bod:

## Vyřizování uvolnění – plánovaná absence
No jistě, v lednu přišla hrozná chuť vyrazit si na týden zalyžovat v Alpách. Tělocvikáři skáčou radostí, ale ostatní vyučující z toho zrovna dvakrát nadšení nejsou, protože i 1 týden absence znamená, že budeš minimálně o jedno téma pozadu v jejich předmětu.  

## Platby SRPŠ
